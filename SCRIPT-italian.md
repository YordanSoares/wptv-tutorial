Questa è una guida che mostrerà come modificare i video prima di essere caricati sulla WordPress Tv

L'obiettivo principale di questa guida è di imparare come tagliare le parti in più dei video, di solito all'inizio o alla fine del talk, oppure anche durante il talk nel caso ci siano interruzioni o parti da tagliare, come aggiungere le diapositive di introduzione e conclusione del video (più informazioni qui: https://make.wordpress.org/tv/handbook/video-editing/#3-add-intro-and-outro-panels) e infine come aggiungere una o più slide della presentazione al video, se necessario.

Per la modifica del video useremo Shotcut, un'applicazione multipiattaforma e open source. È possibile scaricare la versione corretta per tutti i sistemi operativi dal sito ufficiale shotcut.org.

Una volta installato, aprite Shotcut e questa sarà la vista predefenita dell'applicazione.

Per lavorare avremo bisogno dei pannelli Properties (Proprietà), Playlist (Elenco di riproduzione), Filters (Filtri) ed Export (Esporta) nel pannello a sinistra, Source (Sorgente) e Project (Progetto) al centro, Jobs (Attività) sulla destra e sotto la Timeline.

Se non vedete tutti o alcuni di questi pannelli, cliccate su "View" (Visualizza) e scegliete i tab che volete attivare dal menu a discesa.

Ora che l'editor è impostato correttamente iniziamo importando il video che volete modificare.

Avrete bisogno, oltre che del video, anche dei pannelli di inizio e di fine video e, se necessario, anche delle slide che volete mostrare durante il video.

Per importare i vostri file cliccate sull'icona "Open File" (Apri file) nel menu principale, scegliete i file che volete importare e cliccate "Open" (Apri).

Ora vedrete apparire i vostri file importati nel tab Playlist (Elenco di riproduzione). 

Prima di iniziare è importante e utile impostare la durata predefinita delle slide.

Selezionate una delle immagini importate e cliccate sul tab "Properties" (Proprietà)

Qui potete impostare la durata predefinita per i file immagine nel vostro video, impostatela su 3 secondi, o la durata che pensate sia la più corretta per il vostro progetto.

Ora possiamo iniziare a lavorare sul video.

Per aggiungere un file alla timeline cliccate e trascinate il file dalla Playlist (Elenco di riproduzione) sulla Timeline che trovate nella parte bassa dell'applicazione.

Ora che il video è nella Timeline, tagliate eventuali parti in eccesso nel video.

Per farlo bisogna prima dividere il video separando la parte da tagliare dal video principale e poi cancellarla.

Per tagliare il video nella parte iniziale mettete l'indicatore di riproduzione (la barra verticale che appare nella Timeline) alla fine della parte che volete tagliare cliccando sulla barra con i marcatori temporali, cliccate sull'indicatore di riproduzione e selezionate "Split as Playhead" (Dividi alla posizione dell'indicatore di riproduzione) nel menu che appare.

Ora che la parte da tagliare è separata dal video principale cliccate sulla parte del video da rimuovere e premete il tasto Canc, oppure scegliete "Remove" (Rimuovi) dal menu che si apre cliccando col tasto destro del mouse.

Allo stesso modo potete tagliare la parte finale del video se necessario, stavolta posizionando l'indicatore all'inizio della parte da tagliare.

Stessa cosa se dovete tagliare una parte del video in mezzo al talk, semplicemente tagliate la parte all'inizio e alla fine della clip da rimuovere, cancellate la parte e poi riunite il file video principale trascinando la parte destra del video contro quella a sinistra.

Una volta che il video è pronto, possiamo aggiungere la diapositiva iniziale. Posizionate l'indicatore di riproduzione all'inizio del video nella Timeline, selezionate la vostra diapositiva iniziale dalla Playlist (Elenco di riproduzione) e trascinatela alla sinistra dell'indicatore di riproduzione.

Ora aggiungiamo una dissolvenza tra le diapositive e tra i clip.

Per aggiungerla, in questo caso per creare la transizione all'inizio del video, cliccate sul video nella Timeline e trascinatelo verso sinistra sovrapponendolo alla diapositiva, fino a quando l'indicatore numerico che appare segna 1 secondo.

Se avete tagliato il vostro video principale in più pezzi, controllate che non ci siano pezzi staccati, nel caso riuniteli trascinandoli uno accanto all'altro.

Per aggiungere lo stesso effetto dissolvenza alla fine del video, posizionatevi alla fine del video nella Timeline e trascinate allo stesso modo la diapositiva di chiusura sul video.

Ora abbiamo un video completo con le diapositive di introduzione e chiusura e una transizione in dissolvenza, ma in alcuni casi dobbiamo anche aggiungere delle diapositive al video, per esempio quando il contenuto è importante per comprendere il video.

Per aggiungere una diapositiva, prima di tutto dobbiamo creare una nuova traccia video.

Cliccate con il tasto destro sul pannello in basso a sinistra e scegliete "Add Video Track" (Aggiungi traccia video) dal menu che appare.

Se non riuscite a vedere entrame le tracce video, ridimensionate la Timeline trascinando l'indicatore con i 5 punti nella parte alta della Timeline.

Ora, scegliete dove volete inserire la diapositiva, piazzate l'indicatore di riproduzione dove volete che inizi la diapositiva e trascinate la diapositiva dalla Playlist (Elenco di riproduzione) alla Timeline, facendo combaciare il lato sinistro della diapositiva con l'indicatore di riproduzione.

Ora scegliete la durata della diapositiva, che dipende da quanto contenuto c'è sulla stessa. Se per esempio ci sono molte righe di codice da leggere potete tenerla per un periodo più lungo, non c'è una regola, semplicemente fatela durare il tempo che vi sembra giusto per far comprendere meglio la presentazione ma senza tenerla su troppo. Per modificare la durata, trascinate il lato destro della diapositiva.

Ora aggiungiamo una transizione di dissolvenza all'inizio e alla fine della diapositiva. Per farlo cliccate sul tab "Filters" (Filtri) nel pannello di sinistra.

Cliccate sul pulsante +, scegliete "Fade In Video" (Dissolvi video in ingresso), impostate la durata a 1 secondo e spuntate la casella accanto a "Adjust opacity" (Regola l'opacità). Infine cliccate di nuovo sul pulsante +, aggiungete il filtro "Fade Out Video" (Dissolvi video in uscita), mantenendo sempre 1 secondo di durata e spuntando anche in questo caso la casella di regolazione dell'opacità.

Controllate il risultato e ripetete l'operazione per ogni altra diapositiva che dovete aggiungere al vostro video.

Quando avete inserito tutte le slide, il video è ora completo. Controllate che sia tutto a posto riproducendolo tramite il pannello di riproduzione.

L'ultimo passaggio è esporare il video nel formato e risoluzione corretti.

Quando siete pronti cliccate sul tab "Export" (Esporta) e poi sul tab "Advanced" (Avanzato). Quelle che vi appaiono sono le impostazioni predefinite per la risoluzione, che corrisponde a quella del primo video che avete trascinato nella Timeline.

Puoi lasciare questo valore com'è impostato, controllando che la risoluzione sia la stessa del video di partenza. Poi cliccate sul tab "Codec" dove è possibile impostare la qualità del video, importante per ridurre la dimensione finale del video, che dev'essere inferiore a 1GB per poter essere caricata.

Il valore predefinito è già corretto, ma volendo è possibile aumentarlo o diminuirlo cliccando sulle frecce in su e in giù che modificano il valore del campo "Quality" (Qualità).

Ora possiamo esportare il video cliccando su "Export file" (Esporta file) in basso, scegliendo dove salvarlo e poi attendiamo che il programma completi l'esportazione.

Quando l'esportazione è completata, controllate la qualità e la dimensione del vostro video. Se è sotto 1GB allora il video è pronto per essre caricato, se invece è più grande, dovete comprimerlo.

Per farlo potete esportarlo di nuovo riducendo la qualità del video oppure, per fare prima, usando un programma apposito come Handbrake. Potete trovare una guida nell'handbook di WordPress Tv a questo link: https://make.wordpress.org/tv/handbook/video-editing/compressing-video-for-upload-to-wordpress-tv

